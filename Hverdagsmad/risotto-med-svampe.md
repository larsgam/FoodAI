---
layout: default
title: Risotto med svampe, hvidløg, timian og persille
---

# Risotto med svampe, hvidløg, timian og persille

En cremét risotto med stegte svampe, frisk timian og persille.

Kilde: Jamie Oliver - Det er bar' mad, s. 175

## Ingredienser (4 personer)

### Risotto

- 1 `løg`, finthakket
- 2 fed `hvidløg`, skrællet og skåret i tynde skiver
- 1 håndfuld `bladselleri`, finthakket
- `Havsalt` og friskkværnet `sort peber`
- `Olivenolie`
- 270 g `risottoris` (Vialone Nano eller Arborio)
- Et lille glas `tør vermouth` (eller hvidvin)
- ca. 1 liter varm `hønse- eller grøntsagsfond`
- 50 g `smør`
- 60-80 g `parmesan`, fristkrevet

### Svampe

- 170 g `friske svampe` (kantareller, champignon, shiitake eller en blanding), skåret i tynde skiver (kantareller i halve)
- 2 spsk `olivenolie`
- 1 lille håndfuld `frisk timian`, plukket og hakket
- 1 fed `hvidløg`, finthakket
- 1 lille håndfuld `frisk persille`, grofthakket
- `Salt` og friskkværnet `sort peber`
- 1 nip `chilipulver`
- Et skvæt `citronsaft`

## Fremgangsmåde

### Svampe

1. Steg svampene i 2-3 omgange: Opvarm 1 spsk olivenolie på en meget varm pande og tilsæt svampe og timian.
2. Steg i ca. 1 minut, vend dem, og tilsæt hvidløg og et nip salt.
3. Steg i endnu et par minutter, tilsæt persille, et lille nip chilipulver og et skvæt citronsaft. Smag til.
4. Hak halvdelen af de stegte svampe groft og sæt resten til side.

### Risotto

5. Opvarm fonden og hold den varm. Opvarm olivenolie i en tykbundet gryde.
6. Tilsæt løg, hvidløg og et nip salt, og svits i ca. 3 minutter. Tilsæt bladselleri og risottoris, og rør godt i 1-2 minutter. Skru ned for varmen.
7. Tilsæt varm fond, én skefuld ad gangen, og rør jævnligt. Lad hver portion absorbere før næste tilsættes. Efter den første skefuld fond er absorberet, tilsæt de hakkede svampe.
8. Tilsæt vermouth (eller hvidvin) og fortsæt med at tilsætte fond. Rør jævnligt i ca. 17 minutter i alt.
9. Når risottoen er næsten færdig, tilsæt de resterende hele svampe og rør dem ind.
10. Tag gryden fra varmen. Tilsæt smør og fristkrevet parmesan, rør godt og sæt låg på. Lad hvile i 2-3 minutter.
11. Server risottoen spredt ud på varme tallerkener.
