# Pasta Marinara med friske tomater

En hurtig og lækker pasta med hjemmelavet tomatsauce og frisk caprese-topping.

Kilde: The New Grand Tour Cookbook, side 43
Tid: 20 min
Forberedelse: 10 min

## Ingredienser (4 personer)

### Marinara
- 500 g `tørret pasta`
- 1 stk `løg`
- 2 fed `hvidløg`
- 2 dåser `flåede tomater` (2 x 330 g)
- 1 dåse `tomatpure` (40 g)
- 1 spsk `tørret oregano`
- 1 stk `bouillonterning`
- 200 ml `vand`
- 1 spsk `olivenolie`

### Caprese
- 200 g `friske cherrytomater` (eller daddeltomater)
- 2 spsk `balsamicoeddike`
- 1 tsk `flydende honning` (eller 1 tsk sukker)
- 1 bundt `frisk basilikum`
- 2 spsk `koldpresset olivenolie`
- 1 stk `mozzarella`
- `Salt` og `peber`

## Fremgangsmåde

1. Pil og hak løg og hvidløg fint.
2. Varm 1 spsk olivenolie op i en gryde og sauter løg og hvidløg mørt ved mellemhøj varme.
3. Tilsæt tørret oregano og tomatpure, og lad det stege igennem i 1-2 minutter.
4. Tilsæt vand, bouillonterning og flåede tomater. Bring i kog ved mellemhøj varme, skru derefter ned så det simrer.
5. Pluk basilikumbladene og smid halvdelen i saucen. Lad den simre i 10-15 minutter.
6. Bring en gryde med saltet vand i kog og kog pastaen.
7. Skær de friske tomater i mundrette stykker og vend dem med eddike, honning, salt og peber. Bræk mozzarellaen i mundrette stykker.
8. Blend tomatsaucen med en stavblender og smag til med salt og peber.
9. Dræn de friske tomater fri fra balsamicomarinaden.
10. Dræn pastaen og vend den sammen med halvdelen af saucen og de friske tomater. Lun igennem i 30-45 sekunder.
11. Anret i skåle og top med frisk basilikum og mozzarella.
