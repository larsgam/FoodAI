# Sennepskylling med korn og spinatsalat

Et godt skud sennep i den pande, du har stegt kylling i, lidt fløde, og du har en hurtig sauce, der smager af en masse. Ud over de kogte korn og spinatsalaten, så spis også gerne dampet eller stegt broccoli eller andre grove grøntsager til.

## Ingredienser (4 personer)

### Kylling og sauce
- 8 stk kyllingeoverlår med skind
- 4 spsk olivenolie
- 2 stk løg, finthakket
- 1 dl hvidvin (eller et splash eddike)
- 2 dl hønsebouillon
- 2 tsk tørret estragon (eller 2 spsk frisk estragon)
- 2 dl piskefløde
- 4 spsk dijonsennep, gerne den grove udgave
- Salt og peber

### Kogte korn
- 300 g perlebyg

### Spinatsalat
- 6 spsk citronsaft
- 2 tsk sukker eller honning
- 1 dl olivenolie
- 8 håndfulde spinatblade
- 80 g pinjekerner (alternativt solsikkekerner eller andre kerner/nødder)
- 4 stk forårsløg, skåret i tynde skiver

## Fremgangsmåde

1. Krydre kyllingen på begge sider med salt.
2. Varm en pande op til mellem varme med lidt olie. Kom kyllingen på panden med skindsiden nedad.
3. Lad kyllingen stege ved mellem varme uden at flytte på den, til skindet er helt sprødt og gyldent (ca. 15 minutter).
4. Vend kyllingestykkerne og steg dem på den anden side til kyllingen er gennemstegt (ca. 8 minutter). Tag kyllingen af panden.
5. Kom det hakkede løg på panden og steg det i safterne fra kyllingen.
6. Tilsæt hvidvin og bouillon, og lad det koge i 3-4 minutter.
7. Kom estragon og fløde på panden, og kog yderligere 6-8 minutter til saucekonsistens.
8. Tilsæt sennep til sidst og varm saucen igennem. Smag til med salt og peber, juster evt. med lidt citronsaft.
9. Kog perlebyggen efter anvisning på posen. Hæld vand fra og smag kornene til med lidt citronsaft, olivenolie og salt.
10. Rør eller ryst citronsaft, sukker og olivenolie sammen til en dressing.
11. Vend forårsløg og spinat med dressingen, drys med ristede pinjekerner og smag til med salt og peber.
12. Kom kyllingestykkerne tilbage i saucen og varm dem igennem. Server med kornene og spinatsalaten til.
