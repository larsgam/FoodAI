# Hokkaidosuppe

En cremet og lækker græskarsuppe, som smager fantastisk og er nem at lave.

Kilde: https://www.valdemarsro.dk/hokkaidosuppe/
Tid: 30 min

## Ingredienser (4 personer)

### Suppe
- 1 stk hokkaido græskar
- 1 stk løg, grofthakket
- 4 fed hvidløg, finthakket
- 2 stk gulerødder, skåret i tern
- 4 stk kartofler, skåret i tern
- ½ tsk rød chili, finthakket
- ½ tsk spidskommen
- 1 tsk ingefær, fintrevet
- 1 liter grøntsagsbouillon
- 1,5 dl piskefløde
- 1 spsk olivenolie
- ½ stk økologisk citron, saften af
- Salt og friskkværnet peber

### Topping
- 1 dl græskarkerner
- 1 tsk smør
- 1 dl græsk yoghurt (10%)
- 1 stk æble, skåret i tern
- 1 spsk friske timiansblade
- ½ tsk honning
- ½ stk økologisk citron, saften af
- Salt og friskkværnet peber

## Fremgangsmåde

1. Skyl og skrub hokkaido græskarret grundigt. Skær det i halve, skrab kernerne ud med en ske og skær det i store stykker med skræl på.
2. Varm olie op i en gryde og svits alle grøntsager, chili, spidskommen og ingefær ved medium varme i 1-2 minutter.
3. Tilsæt grøntsagsbouillon så det dækker ca. to tredjedele af grøntsagerne. Brug hellere for lidt end for meget - du kan altid tilsætte mere.
4. Læg låg på og lad det simre i ca. 15-18 minutter til grøntsagerne er møre.
5. Blend suppen til den er helt glat og cremet. Tilsæt citronsaft og fløde og blend igen. Smag til med salt og peber.
6. Rist græskarkernerne i smør ved medium varme under omrøring til de begynder at poppe. Tag fra varmen og drys med salt.
7. Skær æblet i tern og vend det med honning og citronsaft.
8. Server suppen toppet med ristede græskarkerner, timian, æblestykker, græsk yoghurt og friskkværnet peber.
