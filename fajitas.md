# Fajitas

Rygende varme fajitas med lune bløde tortillas, avocado og hot chilisauce. En hurtig hverdagsret der kan forberedes ved at marinere kyllingen natten over.

## Ingredienser (4 personer)

### Limemarinade
- 2 stk lime, saften af
- 1 spsk sukker
- 1 spsk olivenolie
- 2 tsk spidskommen
- 1 tsk koriander, malet
- 1 tsk røget paprika
- Friskkværnet peber

### Hovedingredienser
- 450 g kyllingebryst, skåret i tynde strimler
- 2 stk rød peberfrugt, skåret i tynde strimler
- 1 stk grøn peberfrugt, skåret i tynde strimler
- 3 stk løg, skåret i tynde strimler
- 2 stk lime, halveret
- 1 spsk olivenolie til stegning
- Salt og friskkværnet peber

### Tilbehør
- 8 stk tortilla wraps
- 2 håndfulde frisk koriander
- 4 spsk sriracha chilisauce
- 1 stk avocado, skåret i skiver

## Fremgangsmåde

1. Bland alle ingredienserne til marinaden i en skål.
2. Vend kyllingestrimler, peberfrugter og løg i marinaden og lad det trække i minimum 30 minutter (eller natten over i køleskabet).
3. Varm en pande op til den er meget varm. Læg de halverede lime med snitfladen nedad og gril dem til de får farve.
4. Hæld overskydende marinade fra. Steg kylling og grøntsager i portioner for at holde høj varme i panden.
5. Rør konstant i et par minutter til kyllingen er gennemstegt og grøntsagerne stadig har bid.
6. Server med varme tortillas, avocado, frisk koriander, de grillede lime og sriracha.
