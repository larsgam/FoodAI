# Spaghetti Carbonara

En autentisk romersk pastaret med sprød guanciale, æg og pecorino. Saucen skabes ved emulgering - ikke fløde.

Kilde: https://www.carluccios.com/blogs/journal/authentic-spaghetti-carbonara og https://www.youtube.com/watch?v=3AAdKl1UYZs

## Ingredienser (4 personer)

- 400 g spaghetti
- 200 g guanciale (eller pancetta), skåret i 1 cm tern
- 3 stk store æggeblommer (plus evt. 1 helt æg)
- 80 g pecorino romano, fintrevet
- Friskkværnet sort peber
- Salt til pastavandet

## Fremgangsmåde

1. Læg guanciale i en kold pande og steg ved medium-lav varme. Rør af og til til det er sprødt og gyldent. Tag op med en hulske og gem fedtet i panden.
2. Bland æggeblommer, revet pecorino og en god mængde friskkværnet peber i en skål. Pisk til det er glat og lysegult.
3. Kog pasta i rigeligt saltet vand til den er al dente. Gem noget af pastavandet inden du hælder fra.
4. Kom den drænnede pasta i panden med fedtet. Tag panden væk fra varmen. Hæld æggeblandingen over pastaen sammen med et skvæt pastavand. Vend hurtigt og kraftigt med en tang til saucen er cremet og blank. Tilsæt mere pastavand hvis nødvendigt.
5. Vend den sprøde guanciale i pastaen. Server straks i varme skåle med ekstra revet pecorino og friskkværnet peber.
