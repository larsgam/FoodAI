# Tiramisu

En klassisk italiensk dessert med mascarpone, kaffe og savoiardikiks.

Kilde: Brødrene Haarders Italienske køkken, side 282 (skaleret til 5/3)

## Ingredienser

- 830 g `mascarpone`
- 5 stk `æggeblommer`
- 165 g `sukker`
- 5 stk `æggehvider` (ca. 1¾ dl)
- ca. 5 dl `meget stærk nescafe`, afkølet
- 4 spsk `kakaopulver`
- ca. 40 stk `ladyfingers` eller `savoiardikiks`
- `Kaffelikør`, brandy el.lign. (valgfrit)

## Fremgangsmåde

1. Pisk æggeblommer og sukker sammen til en lys og luftig masse.
2. Vend mascarponeosten i æggeblandingen.
3. Pisk æggehviderne til skum og vend dem forsigtigt i cremen.
4. Dyp kiksene én ad gangen hurtigt i kaffen - de skal ikke suge for meget. Læg dem i bunden af en glas- eller porcelænsskål.
5. Dæk kiksene med halvdelen af cremen.
6. Læg endnu et lag kiks ovenpå og dæk med den resterende halvdel af cremen.
7. Drys med et tykt lag kakaopulver.
8. Stil tiramisuen på køl i mindst et par timer inden servering - bliver bedre af at stå natten over. Lige inden servering kan man evt. stille den i fryseren en halv times tid for at give den en fastere og mere isagtig karakter.

## Tip

- Bryder man sig ikke om kaffe, kan den udelades og evt. erstattes med koncentreret frugtsaft.
- Man kan også røre blendede bær i cremen, f.eks. hindbær.
- Spiritus skal i så fald helst passe til - framboise til hindbær, Grand Marnier eller abrikoslikør til abrikossaft osv.
